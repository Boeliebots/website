---
title: 'Tips en tricks'
description: 'Enkele handige tips voor het bouwen van je robot.'
pubDate: '2025-05-24'
---

# Tips and Tricks

Op deze pagina vind je wat tips voor het bouwen van je (eerste) robot.

## Eerste robot

- Begin simpel. Je eerste robot hoeft niet perfect te zijn. Je leert het meest door mee te doen. Dat gave wapen komt later wel!
- Begin met ontwerpen door eerst alle nodige componenten (motoren, ontvanger, motor controller etc.) op papier te leggen en een schets te maken. Hierdoor krijg je een idee hoe groot (en vooral ook klein!) alles is.
- Houd voor de zekerheid wat extra marge in gewicht en omvang van je robot. Speel op veilig en maak je robot bijvoorbeeld 145 gram en 99x99mm, zo kom je niet voor verrassingen te staan bij de keuring!
- Ervaring met het besturen van je robot is soms meer waard dan het beste wapen of pantser hebben. Oefen dus van te voren met het besturen van je robot.
- Houd rekening met de eisen van het keuren, zorg dat je de robot veilig uit kunt zetten, dus geen schakelaars op moeilijk bereikbare plekken!

## Ervaren bouwers
- Monteer gevoelige elektronica (motor controller, ontvanger, batterij) niet te strak in je frame. Door een beetje speling kunnen ze beter een klap incasseren.
- Zachter materiaal (TPU/TPE, rubber, siliconen) kunnen beter klappen incasseren en gaan minder snel stuk.
- Bij 3D geprinte frames hoef je geen extra gaten in je ontwerp te maken om gewicht te besparen. Gebruik daarvoor in de plaats een laag percentage invulling, dat scheelt al snel een paar gram aan materiaal!
- Het beste pantser is afstand: zolang je robot niet geraakt wordt, kan hij ook niet stuk gaan. Dit kun je doen door uitstekende delen op je robot te ontwerpen of "dikke" wanden met een laag percentage invulling te gebruiken. Zo worden je kritieke componenten niet geraakt.
