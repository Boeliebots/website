# Boeliebots Reglement

Ons hoofddoel is samen plezier hebben met de robots die we gebouwd hebben, om dat zo fijn mogelijk te maken hebben we regels nodig. Deze mag je zien als het geheime wapen voor een goede competitie. Ze zorgen voor gelijke kansen. Twijfel je of je een regel goed begrepen hebt? Vraag het gewoon (email of appgroep), dan blijft het leuk voor iedereen!

Deze regels zijn gebaseerd op de regels van de [Bristol Bot Builders](https://bristolbotbuilders.com/aws/#).
Afwijkende regels zijn in het <u>**vetgedrukt en onderlijnd**</u> aangegeven.

Het laatste wat we willen is een robot af moeten keuren, dat is voor niemand leuk.  
Voorbeeld: bij de 3e boeliebots was er 1 robot waarbij de bouwer al wist dat deze te zwaar was. Dat werd al heel snel een stom gesprek over "maar een paar procent", uiteindelijk is dit opgelost. Dit had veel makkelijker vooraf via e-mail of de appgroep gekund, dan hebben we veel meer rust en tijd om een passende oplossing te bedenken.

## Afkeurpunten
Bij de keuring zijn we bij Boeliebots 3 flexibel geweest op een aantal punten waar we nu streng op zullen zijn:
  * Schakelaar of verwijderbare connector
    * Vast gemonteerd, niet zwevend aan de draadjes. Dit mag met seconde/smeltlijm.
    * Voorzien van duidelijke 1/0 aan/uit markering.
    * Goed bereikbaar.
  * Maat
    * Tip als je gaat 3d ontwerpen, maak je robot kleiner dan 100x100mm, 98x98mm is handiger. Printers zijn niet zo perfect als je denkt en als je uiteindelijk tape nodig hebt om de boel bij elkaar te houden past het ook binnen de maximale maat.
  * Afdekken, in ANT en PLANT klasse, bescherm je accu en electronica. 

## 1 Definities

**Roller** - Een robot die wielen of anderzijds gelijke vormen (dus inclusief rupsbanden) die volledig ronddraaien en de arena vloer gebruiken om zich voor te bewegen.

**Non-roller** - Een robot die op een andere manier voortbeweegt dan bij Roller beschreven staat (bijv. Schuif/loop mechanieken, hovercrafts)

**Flyer** - Een robot die uit zichzelf kan vliegen. Dit type robot is NIET toegestaan.

**Cluster Bot** - Een robot die uit twee of meer delen (Bot-lets) bestaat (bijv. Twee robots die elk de helft van het gewicht hebben en afzonderlijk bestuurbaar zijn.)

**Multi-Weapon Bot** - Een robot die van wapens kan verwisselen.

<u>**Geïmmobiliseerd**</u> - <u>**De robot kan niet meer op eigen kracht binnen 30 seconden 10 centimeter gecontroleerd bewegen**</u>.

**Arena** - De veilige constructie waarin de gevechten plaatsvinden.

**Pit of Drop-off** - Gaten in de vloer of randen, waarin een robot kan vallen.

## 2 Gewicht
Gewichtslimieten; Gebruik een weegschaal die tenminste nauwkeurig is op 1 gram.

  - **Antweight**
    - **Roller**: 150 g
    - **Non-Roller**: 225g 
  - Alle onderdelen van een **Cluster Bot** samen moeten binnen de grootte- en gewichtslimieten vallen.

## 3 Grootte

- <u>**De robot moet in een gesloten kubus met zijden van 100 mm passen.**</u>
- Voor **Cluster Bots** geldt dat alle losse bots tegelijkertijd in de kubus moeten passen.
- De robot moet op dezelfde manier starten, zoals deze getest is tijdens de technische keuring (muv. <u>**Multi-Weapon bots**</u>, die worden gekeurd met het zwaarste wapen maar mogen daarna een lichter wapen kiezen).
- Een robot mag na het starten groter worden, indien dit door de besturing getriggerd kan worden (dus niet bijvoorbeeld door een verend systeem of iets wat omvalt bij wegrijden).


## 4 Besturing

  - Elke robot moet via een gemakkelijk bereikbare manier zonder gereedschap uit te zetten zijn (bijv. Met een schakelaar, een verwijderbare connector of batterijstekker). 
  - Schakelaars moeten voorzien zijn van een duidelijke aan/uit markering.
  - Schakelaars mogen zich niet achter wapens bevinden.
  - Zenders mogen de volgende frequenties gebruiken: 2,4 GHz. 
  - Wapens moeten op afstand aan en uit te zetten zijn.
  - Failsafe - De robot en wapens moeten volledig tot stilstand komen indien de zender uitgezet wordt.

## 5 Wapens
- De volgende wapens zijn **NIET** toegestaan:
  - Lijm of anderzijds klevende wapens
  - Op vloeistof gebaseerde wapens (sproeiers)
  - Draad, netten of anderzijds verstrikkende wapens
  - Wapens met vuur
  - Op elektriciteit gebaseerde wapens (tesla coils)
  - Explosieve wapens
  - Magnetische / inductieve systemen

We weten dat grenzen van regels opzoeken leuk is. We willen je vragen in deze klasse in de geest van de regels mee te doen. Als je dit niet doet kun je geweigerd of gediskwalificeerd worden. Neem vooraf contact op als je niet zeker weet of jouw robot aan de bovenstaande definitie voldoet.

**Draaiende of anderzijds hoogenergetische wapens mogen niet buiten de arena of een testbox getest worden.**

- Boeliebots specifiek: Er worden er **geen** gas of vloeistof aangedreven wapens toegestaan.
- <u>**Geen wapens met projectielen, neem contact op met de wedstrijdleiding voor aanmelden bij twijfel.**</u>
- Scherpe randen dienen voorzien te zijn van beschermende kapjes of schuim buiten de arena.
- Ronddraaiende wapens mogen niet sneller dan 260 m/s zijn op de uiteinden. Gebruik de online rekentool van Bristol Bot Builders: [rekentool](https://bristolbotbuilders.com/tools/tipspeed/)
- Robot met draaiende of andere hoogenergetische wapens moeten voorzien zijn van een fysieke beveiliging die voorkomt dat wapens per ongeluk kunnen activeren buiten de arena. Voorbeelden zijn blocking bars of klemmen. Deze moeten duidelijk zichtbaar zijn en niet per ongeluk te verwijderen zijn. Indien gebruik wordt gemaakt van een beveiliging, moet deze getoond worden tijdens de keuring. De beveiliging hoeft niet binnen de kubus van 100 mm te vallen.

## 6 Stroom
  - Batterijen mogen geen vloeibaar zuur of elektroliet bevatten. Ook geldt een maximum voltage van 50 volt.
  - LiPo batterijen mogen niet zonder toezicht opgeladen worden. Het wordt aangeraden LiPo's in daarvoor bedoelde oplaad tassen op te laden. De wedstrijdleiding beslist over geschillen over het veilig opladen van batterijen.

## 7 Arena regels
  - Alle gevechten moeten plaatsvinden in een arena, ongeacht welke wapens gebruikt worden.
  - De deuren van de arena moeten volledig gesloten zijn voordat een gevecht begint, ongeacht welke wapens gebruikt worden.
  - De arena staat op een verhoging en is ongeveer 1 vierkante meter groot.
  - De arena bevat 1 hoek waarin robots kunnen vallen (pit).
  - De arena is voorzien van 6mm dik polycarbonaat.

## 8 Gevechtsregels

- <u>**Gevechten duren 90 seconden. De wedstrijdleiding bepaalt de winnaar wanneer er geen duidelijkheid is na 90 seconden.**</u>
- <u>**Een robot die in de pit valt en de bodem van de pit raakt is uitgeschakeld. Wanneer een robot tegen de rand stuitert, zonder de bodem te raken en verder kan rijden, gaat de wedstrijd door.**</u>
- Wanneer een robot stilligt of op een andere manier <u>**geïmmobiliseerd**</u> is, wordt er 10 seconden afgeteld. Na het aftellen is die robot uitgeschakeld.
- Op elk moment in het gevecht mag een robot opgeven, in dat geval heeft die robot direct verloren. Dit kan door STOP te roepen.
- Robots mogen elkaar 10 seconden pinnen, de scheidsrechter geeft een verbale waarschuwing voor de deelnemers om elkaar los te laten. Indien dit niet mogelijk is, stopt de timer en worden de robots van elkaar gehaald door de scheidsrechter en gaat het gevecht direct verder.
- Tijdens het gevecht mogen de arena en de robots niet aangeraakt worden zolang de klok loopt.
- Een Cluster Bot is pas verslagen als alle Bot-lets zijn verslagen.
- Geschrapt (herstart nadat een robot de arena verlaat zonder contact)
- Geschrapt (agressor bij het in de put duwen, al nader gespecificeerd in 8j)
- <u>**Wanneer beide robots tegelijkertijd in de pit belanden: de duwende partij ligt ook in de pit en kan niet verder rijden. In dat geval worden beide robots weer in de startpositie geplaatst en gaat het gevecht door.**</u>
- Geschrapt (we hebben nog geen scheidsrechters beslissingen).

## 9 Wedstrijd richtlijnen
  - Deelnemers dienen ten alle tijden aanwijzingen van de evenementenorganisatoren op te volgen of worden anders gediskwalificeerd. De evenementenorganisatie hebben in elke situatie het laatste woord.
  - Geschrapt (geen scheidsrechters beslissingen)
  - Voor de wedstrijden dienen alle robots door een technische keuring te gaan, waar specifiek de volgende punten in orde dienen te zijn: gewicht, grootte, aan/uit schakelaar, failsafe, scherpe randen en beveiliging van draaiende wapens.
  - Voor Multi Weapon bots geldt dat in alle configuraties de failsafe moet werken. De zwaarste configuratie dient tijdens technische keuring getoond te worden. De bestuurder is verantwoordelijk dat gewicht gecontroleerd is voor elk gevecht.
  - Robots mogen niet gedeeld worden door teams, met uitzondering van Cluster Bots, die individueel bestuurd mogen worden. (Zenders mogen gedeeld worden, indien aangegeven bij opgave).
  - Robots dienen alleen door het team, scheidsrechter of de wedstrijdleiding gehanteerd te worden. De bestuurder is verantwoordelijk dat de robot veilig uitstaat en de wapens niet meer draaien en eventuele bescherming geplaatst is voordat de robot uit de arena gehaald wordt.
  - Deelnemers dienen zich tenminste 2 wedstrijden voor het gevecht bij de arena te melden met hun robots. Indien je te laat bent verlies je het gevecht. De evenementenorganisatie behouden zich het recht om hiervan af te wijken.
  - Robots mogen niet buiten de arena gebruikt worden, behalve voor regulier testen van functionaliteiten op een tafel. Draaiende of anderzijds gevaarlijke wapens dienen in een afgesloten test arena getest te worden met de deuren dicht.
  - Iedereen die niet actief een vechtende robot bestuurt, dient afstand te houden van de arena, buiten de afkadering.
  - Een LiPo bag of anderzijds geschikte bak dient beschikbaar te zijn tijdens de gevechten waar beide robots in passen in geval van nood (brandende LiPo)
  - Geschrapt (aantal robots per team niet van toepassing op Boeliebots)
  - Willekeurige technische checks kunnen plaatsvinden voor elk gevecht om te zien of de robot nog steeds voldoet aan het reglement zonder opgaaf van reden.
  - Er mogen geen complete robots als reserve beschikbaar zijn. Enkel losse reserve onderdelen die ter plekke vervangen kunnen worden.

## 10 Extra klassen
Naast de regulier ant, hanteert Boeliebots nog twee extra klassen:

### Instap klasse
  - standaard hardware (Boeliebot instap klasse specifiek), dus allemaal dezelfde wielen, motoren, ontvanger, accu en motor controller. Zie [Regels](/regels) voor de onderdelen lijst.
  - Gebruik van een (standaard) servo is toegestaan. (Boeliebot instap klasse specifiek, nieuw voor 4e wedstrijd)
  - Geen extern metaal voor de structurele integriteit of bepantsering.

### Plastic Ant klasse (PLANT)
  - Toegestane materialen: PET, PETG, ABS, ASA, PLA, PLA+, LW-PLA hout, spons, papier, karton.
  - Niet toegestane materialen zijn onder andere metaal, nylon, TPU, UHMW en onderdelen van een composiet materiaal of vezelversterkt filament .
  - Voor wapens geldt verder alles onder artikel 5.



